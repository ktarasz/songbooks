### 897_Наш меч не із сталі дзвінкої
### Куплет 1
Наш меч не із сталі дзвінкої, Його нам не світ цей скував, <br/>Він правдою сяє святою, Господь нам до рук його дав. <br/>Не тіло людське він вражає І братньої крові не ллє, <br/>Він душу і дух розділяє, І віру, і радість дає.
### Куплет 2
Кайдани гріха він рубає, Полоненим волю дає, <br/>Заблудлим він шлях прокладає, Той шлях до Христа приведе. <br/>Як блискавка чорнії хмари, Освітлює він ворогів, <br/>Господь нам подав його радо Та йти нам у бій з ним звелів.
### Куплет 3
Нагострим меча ми сильніше, Більш будем молитись, любить, <br/>Підемо вперед з ним сміліше, Щоб царство гріха з ним розбить, <br/>Без ляку збираймось до бою, Не в силі нас світ подолать;<br/>Ще трохи... І за боротьбою Христос буде нас зустрічать.

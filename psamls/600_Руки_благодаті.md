### 600_Руки благодаті
### Куплет 1
Все Христові руки в ранах пресвятих Вірою я бачу: кров струмує з них. <br/>О, ту кров спасіння, що сплива з тих рук, Славить мого серця кожен вдячний стук.
### Куплет 2
Скільки милосердя ви творили всім, Змученим гріхами, хворим і сліпим. <br/>О, любові руки, світ вам заплатив Тим, що вас у глумі до хреста прибив.
### Куплет 3
Вас, Христові руки, Бог нам розпростер, Щоб ніхто душею у гріхах не вмер. <br/>Щоб могли, омиті ми у їх крові, Увійти, спасенні, в Вічний Край хвали.
### Куплет 4
Руки благодаті, серцем бачу вас В світлі над собою скрізь і повсякчас. <br/>О, святії руки, з тьми гріха і зла Ваша кров пречиста і мене спасла.

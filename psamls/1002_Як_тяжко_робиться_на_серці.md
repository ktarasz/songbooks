### 1002_Як тяжко робиться на серці
### Куплет 1
Як тяжко робиться на серці, Коли поглянеш ти навкруги <br/>На тих людей, що спокусились, Забувши Божую любов.
### Куплет 2
Куди не підеш - всюди бачиш, Як син на батька повстає, <br/>А мати гірко, гірко плаче: Що робиш ти, дитя моє?
### Куплет 3
І між братами нема миру, Хоч діти батька одного, <br/>Нема любові - скрізь роздори, Немає правди ні в кого.
### Куплет 4
Це все тому, що залишили Правдивий заповіт Христа, <br/>Це все тому, що призабули, Як лилась кров Його свята.
### Куплет 5
О, люди, люди, схаменіться! Покайтесь, до Христа прийдіть! <br/>І в Нього сили наберіться, Щоб світ гріховний просвітліть.

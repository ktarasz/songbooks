### 891_Свято жнив
### Куплет 1
На полі скрізь стоять снопи, багато їх, багато. Женці поклали вже серпи, - сьогодні їхнє свято. <br/>Осіннє сонце в небесах ховається за хмари. В саду, в городі, на полях дозріли Божі дари.
### Куплет 2
З дерев вже листячко спада на змочену дорогу, У річці, ніби скло, вода, - усе співає Богу. <br/>Щороку щедрий Він до нас, що й годі передати, Дає для всього добрий час: і сіяти, і жати.
### Куплет 3
Він кожне в полі зеренце дощами поливає; А потім сонцем припече, - все повно дозріває. <br/>Тому й усяких в нас плодів сьогодні так багато, Женців лунає вдячний спів: сьогодні наше свято!

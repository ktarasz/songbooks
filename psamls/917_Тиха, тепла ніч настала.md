### 917_Тиха, тепла ніч настала
### Куплет 1
Тиха, тепла ніч настала, зорі блимали вгорі, <br/>Десять дів, сплячи, чекали молодого надворі.<br/>Каганці тримали діви, приготовлені були, <br/>Але з них п'ятьох оливи із собою не взяли.
### Куплет 2
Інші п'ять про все подбали, бо вони в душі своїй <br/>Віру та надію мали, що прийде їх Молодий.<br/>Залунали серед ночі крики: "Молодий прийшов!" <br/>Перервався сон дівочий, час весілля надійшов.
### Куплет 3
Мудрі діви повставали, одягли свої вінці,<br/>І в руках в них запалали світлом повним каганці.<br/>Тут схопилися ліниві та благати почали;<br/>"Ах, позичте нам оливи, щоб світити ми могли!"
### Куплет 4
- Ми не можемо вам дати; краще до крамниць підіть, <br/>Та й оливи там багато - про запас собі купіть.<br/>Необачні пішли в місто; в цей час Молодий вступив <br/>І дів мудрих урочисто на весілля запросив.
### Куплет 5
Він замкнув за ними двері, й як немудрі прийшли враз, <br/>Не пустив їх до вечері, хоч просилися ввесь час.<br/>Сестри й браття, будьмо схожі ми щодня на мудрих дів; <br/>Слухаймо веління Божі, не стягаймо Його гнів.
### Куплет 6
Ми в душі оливу маймо - Духа Божого тепер,<br/>Та пильнуймо, та вважаймо, щоб вогонь в нас не помер.<br/>Щоб, як прийде Гість Небесний Церкву забирать Свою <br/>Могли бути на чудеснім тім весіллі ми в раю.
### Куплет 7
Відганяймо сонні чари, щоб чувати ми могли. <br/>Спас наш прийде незабаром, хоч не знаємо коли.<br/>Чи увечері, чи рано, чи отак, як десять дів, <br/>Нас опівночі нежданно раптом збудить сурем спів.

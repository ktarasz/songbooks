### 729_Створив Бог небо
### Куплет 1
Створив Бог небо, сонце, місяць, зорі І нашу землю, все, що є на ній,<br/>Під небом птахів, дивну рибу в морі, Сади прекрасні, квіти запашні.
### Куплет 2
Земля, земля, ти голос Божий чула І дала все, що Бог тобі сказав. <br/>Земля, земля, яка ти гарна була, Коли тебе Творець людині дав.
### Куплет 3
Вінцем творіння був Адам і Єва. Благословив їх Бог і щастя дав, <br/>Та ворог людський вів лукаву мову, Привів до смерті, щастя геть забрав.
### Куплет 4
"О, сину мій, - ридала перша мати, - Чому мовчиш, мій любий, дорогий? <br/>Нещасна я виною смерті стала. О, Боже мій, прости мій гріх важкий!"
### Куплет 5
Себе у жертву дав Христос Спаситель, За людський гріх Він кров Свою пролив. <br/>Розбив кайдани смерті Відкупитель, Усі гріхи Собою Він покрив.
### Куплет 6
Земля, земля, яка ти гарна будеш! Обновлена від терня й марноти. <br/>Земля, земля, ти всіх спасенних приймеш. Чи будем там, мій друже, я і ти?
### Куплет 7
На цій землі обновленій я буду З Христом Ісусом вічно буду жить, <br/>Де сльози й горе назавжди забуду, Там вічні радість, щастя і спокій.
### Куплет 8
Там також гарне й нове місто буде, Назва його - новий Єрусалим.<br/>У ньому сонце світити не буде, Бо вічним світлом є там Божий Син.
### Куплет 9
Земля, земля, яка ти гарна будеш! Обновлена від терня й марноти. <br/>Земля, земля, ти всіх спасенних приймеш! Там буду я, там будеш, друже, ти!

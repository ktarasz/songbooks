### 357_Ой, над Вифлеємом зірка
### Куплет 1
Ой, над Вифлеємом зірка вже зійшла, <br/>Там Діва Марія Сина родила. <br/>В пелени сповила, в яслах положила, <br/>Це на світ родився Спаситель світу.  -2 р.
### Куплет 2
Він на світ родився як людина, <br/>Ангели ж вітали Божого Сина. <br/>Ангели співають, пастухи вітають, <br/>А три царі із Персії у вертеп спішать.  -2 р.
### Куплет 3
З'явилась над ними ясная зоря, <br/>А в яслах на сіні - маленьке Дитя. <br/>Йосиф і Марія над Ним вже стоять. <br/>Ручки простягає маленьке Дитя. -2 р.
### Куплет 4
Йосифові ангел у сні з'явився, <br/>Щоб з малим Дитятком він удалився. <br/>Узяв Йосиф Сина і матір Його, <br/>Утікав в Єгипет від царя злого. -2 р.
### Куплет 5
А Ірод, цар злобний, дуже засмутивсь, <br/>Що Ісус Син Божий на світ народивсь. <br/>Військо посилає у тую країну, <br/>Сказав загубити малу Дитину. -2 р.
### Куплет 6
Сказав Ірод війську - шукати Христа, <br/>До двох літ рубати маленьких дитят. <br/>Скільки ж душ невинних, чистих немовлят, <br/>Було в Вифлеємі вбито у той час! -2 р.
### Куплет 7
Глянь, о Божий Сину, на дітей Своїх, <br/>Ти Спаситель світу, Цар неба й землі. <br/>Зішли нам із неба дар Твій превеликий, <br/>Будем Тебе славить по вічні віки. -2 р.

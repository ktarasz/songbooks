### 258_На спокійних хвилях моря
### Куплет 1
На спокійних хвилях моря вдаль кудись човен пливе. Всюди тиша. У просторі небо ясне, голубе. Ось схопилася раптово буря, й хвилі заревли. Серед моря страшно стало,- чорні хмари налягли.
### Куплет 2
Мандрівці зніяковіли, у зневір'я впали враз; Страшно! Де ж узяти сили? Віру тратять в грізний час. Там Один лиш спочиває на кермі після трудів;-Моряки Його благають, і Він голову підвів.
### Куплет 3
«Встань, Учителю, дивися! Чи байдуже це Тобі? Встань, Благий, розпорядися: в морі грізнім тонем ми!» Він устав і, погрозивши, змовкнуть бурі приказав, І друззям за маловірство співчутливо докоряв...
### Куплет 4
Так у нас в життєвій битві від страху душа тремтить, Та Христос через молитви своїх вірних захистить. Хай утіхою Він буде для знеможених сердець, І для гинучих усюди - вірний Пастир і Отець.

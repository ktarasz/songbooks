### 425_Подивися, мій друже, на мурашку
### Куплет 1
Подивися, мій друже, на мурашку, Як все літо працює вона. <br/>І не спить вона літом анітрошки: Вона знає, що прийде зима.
### Куплет 2
Сам Христос тобі руку простягає, Бо Він хоче, щоб ти працював. <br/>І життя тобі дати обіцяє, Щоб ти серце Йому віддавав.
### Куплет 3
Подивися, як праці багато, Запустіла вся нива кругом.<br/>Друже мій, ти долай гріх завзято Ім'ям Вічного Спаса Христа.
### Куплет 4
Проживай, любий друже, покірно, Щоби храм твій сердечний яснів. <br/>Бо прийде мій Спаситель, я вірю, Після горя і темних цих днів.
### Куплет 5
Тоді Спаса народи побачать, Як прийде Він судити усіх. <br/>Тоді многії люди заплачуть, Бо любили неправду і гріх.
### Куплет 6
Спас на вірних ласкаво погляне, Прийме в Царство Христос Своє Сам. <br/>Царство вічне Христове настане В славі вічного Спаса Христа.

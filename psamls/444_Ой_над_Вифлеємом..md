### 444_Ой над Вифлеємом.
### Куплет 1
Ой над Вифлеємом, над щасливим краєм, <br/>Там небесна зірка сяє, срібним світлом грає.
### Куплет 2
Срібним світлом грає, та й на стайню вбогу, <br/>Що притулком стала нині Предвічному Богу.
### Куплет 3
Там Ісус, Син Божий в темну ніч родився,<br/> Й перед ясною зорею в яслах звеселився.
### Куплет 4
В яслах звеселився і став промовляти: <br/>«Підеш зірко по всім світі ясно запалати».
### Куплет 5
А де зірка гляне, там добро настане, <br/>Буде щастя, буде доля: ні раба, ні пана.
### Куплет 6
Ні раба, ні пана, ні важкого лиха. <br/>Радість люба між братами, мир і згода тиха.
### Куплет 7
Ой, ти, ясна зоре, не зайди за море. <br/>Злинь на наші рідні ниви, на степи, на гори.
### Куплет 8
На степи, на гори, під селянські стріхи. <br/>Сяй на нас промінням щастя, долі та потіхи.

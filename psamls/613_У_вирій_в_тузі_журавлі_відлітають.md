### 613_У вирій в тузі журавлі відлітають
### Куплет 1
У вирій в тузі журавлі відлітають, І вітер свистить в почорнілих лісах - <br/>Він з гілок останні листочки зриває І холодом віє в промоклих полях.
### Куплет 2
Як добре отим журавлям, що прямують На південь, де зелень, де вічне тепло; <br/>Де в сонці луги незатьмарно квітують, Де сніжних заметів повік не було.
### Куплет 3
Ось так, на Христа уповаючим душам, Відрадно доходить до вічності днів,<br/>Де їх не зіткне ні страждання, ні стужа, Де будуть з Христом вже навіки-віків.
### Куплет 4
О, друже, не тим перейматися маєш, Що осінь холодна листву обрива,<br/>А тим, яка вічність тебе вже чекає За гранню життя, що спішить - проплива.
### Куплет 5
Весна ще вернеться і буде ще літо, Й лілеї пахучі цвістимуть в тиші;<br/>Але чи ти, друже, готовий зустріти Обіцяне Богом блаженство душі?
### Куплет 6
Адже ти Христа не чекаєш у славі, При трубах архангелів світлих висот, <br/>Як, тілом змінившись, полине в прославі Назустріч Христові спасенний народ.
### Куплет 7
Задумайсь над цим, і схились перед Богом Поки ще лунає Євангельський зов,<br/>Щоб потім не вздріти себе за порогом - Спіши, доки кличе Христова любов.

### 20_Гляньте, браття, вгору!
### Куплет 1
Гляньте, браття, вгору, в синій небозвід, На шляхи небесні, на молочний слід! <br/>Сонце, місяць, зорі,- хто їх засвітив? Ту красу Всесильний Бог наш сотворив.
### Куплет 2
Гляньте, браття, в море, в темний океан, Що водно хвилює, мов пшеничний лан. Хто життям глибини морські наповнив? Твори ті Всесильний Бог наш сотворив.
### Куплет 3
Гляньте, любі браття, в повітряний світ: Весело гуляє там пташиний рід. Хто орлам, соколам крила приростив? Дива ті Всесильний Бог наш сотворив.
### Куплет 4
Гляньте кругом себе, на луги й поля: Пишно вбрана в квіти рідная земля.<br/>Хто в ліси й левади звірів нагніздив? Все те Всемогутній Бог наш сотворив.
### Куплет 5
Гляньте всі на себе, гляньте на братів! Хто серденькам нашим битися звелів? Хто спрагу науки й віри в нас вселив? Все це, браття, Бог дав, Він це сотворив.
### Куплет 6
Хто світи тримає у своїх руках, Так про сонце дбає, як і про комах,- Той ще більше дбає про дітей Своїх: Добром наділяє Господь нас усіх.

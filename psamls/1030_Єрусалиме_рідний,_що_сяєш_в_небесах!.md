### 1030_Єрусалиме рідний, що сяєш в небесах!
### Куплет 1
Єрусалиме рідний, що сяєш в небесах!<br/>До тебе серце бідне підноситься, мов птах.
### Куплет 2
Нам, Боже, не збагнути всіх радощів та втіх, <br/>Що в ньому мають бути для вибраних Твоїх.
### Куплет 3
В Твоїх палатах пишних спів ангельський бринить, <br/>На вулицях розкішних скрізь золото блищить.
### Куплет 4
У тій Твоїй оселі не знаний гріх ярма, <br/>Всі завжди там веселі, бо горя там нема.
### Куплет 5
Понад рікою вічно там дерева цвітуть,<br/>Й дванадцять раз плід річно вони святим дають.
### Куплет 6
А ті в одежах білих, у золотих вінцях,<br/>На хмарах легкокрилих щасливі без кінця.
### Куплет 7
Благословенний Краю! Ти - пристань людських мрій; <br/>Всім серцем я бажаю ввійти у спокій Твій.
### Куплет 8
Моє це щастя, Христе, навіки бути в нім!<br/>Введи ж мене в пречистий, святий Єрусалим!

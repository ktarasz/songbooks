### 794_Вийшов я дорогою новою
### Куплет 1
Вийшов я дорогою новою,  <br/>В темноті тернистий шлях лежить,  <br/>А в Краю небесного спокою  <br/>Світло правди вічної горить.  - 2р.
### Куплет 2
Світло правди і життя святого,  <br/>Освіти мене в дорозі цій,  <br/>Проведи шляхом життя земного,  <br/>Поможи прийти в батьківський дім.  - 2р.
### Куплет 3
Це життя, як хвилі, що по морю <br/>Страшно б'ють до берега, шумлять.  <br/>Знаю, що не любить він спокою:  <br/>Грішний світ манить мене назад.  - 2р.
### Куплет 4
Я назад вже більше не вернуся,  <br/>Хоч мій шлях далекий і тяжкий,  <br/>Перешкод ніяких не боюся,  <br/>Тільки прагну до мети дійти.  - 2р.
### Куплет 5
Змарнував я все своє багатство,  <br/>В Рідний Край вертаюсь знову я,  <br/>Вірю, що мене прийме мій батько,  <br/>Бо вернувсь, як згублена вівця. - 2р.

### 709_Коли молюся я до Бога
### Куплет 1
Коли молюся я до Бога, <br/>Молитва тиха, як зоря, <br/>То голосна, коли тривога, - <br/>Горить в мені і не згора.
### Куплет 2
Вона, як полум'я любові, <br/>Холодну душу зігріва, <br/>Зніма журбу, тамує болі, <br/>Гріхом залишені бува. - 2p.
### Куплет 3
Моя молитва - то не відчай <br/>Перед сльозою самоти, <br/>Вона мене у вічність кличе <br/>Від справ земних і суєти.
### Куплет 4
Коли буваю я свавільний, <br/>Чи просто гордий у житті,- <br/>Вона, молитва, неодмінно <br/>Не дасть зійти мені з путі. - 2p.
### Куплет 5
Моя молитва в час осінній, <br/>Коли на скронях сивина,<br/>Жива надія на спасіння - <br/>Одним-одна, одним-одна.
### Куплет 6
Нехай звучить вона недовго, <br/>Всього два слова, і не більш, <br/>Та все одно єднає з Богом, <br/>Приносить мир душі моїй. - 2p.

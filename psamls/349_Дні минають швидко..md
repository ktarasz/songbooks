### 349_Дні минають швидко.
### Куплет 1
Дні минають швидко, мов на крилах,  З днями пролетить життя, <br/>І свої розправивши вітрила, Відлетить у майбуття.
### Куплет 2
Поки у горі синіє небо, Квітнуть молоді літа; <br/>Часу марно гаяти не треба, Вічність часу не верта.
### Куплет 3
Обіб'ють дощі зів'яле листя, Відсумують журавлі. <br/>Відлунає пісня урочиста, Змовкне у вечірній млі.
### Куплет 4
Не марнуй же, юність, днів найкращих, Бо з усіх життєвих втрат,<br/>Втрата часу - саме є найтяжче,- Час - це найдорожчий скарб.
### Куплет 5
Ти життя - святий дарунок неба, Принеси до ніг Христа. <br/>Часу марно гаяти не треба, Вічність часу не верта.
### Куплет 6
А літа пливуть немов на крилах, З ними пролетить життя. <br/>Юність, направляй свої вітрила У щасливе майбуття.

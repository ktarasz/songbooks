### 172_Дві руки в цей час з'єднались
### Куплет 1
Дві руки в цей час з'єднались для життя, надій і втіх.<br/>Боже вічний, Боже милий, Сам благослови Ти їх!<br/>Двоє уст тепер сказали перед Богом "Так" святе,<br/>Жити вірно обіцяли на усе життя своє
### Куплет 2
Дві душі віднині стали у любові разом жить.<br/>Щоб і щастя, горе, й жалі поміж себе все ділить.<br/>Боже наш, Тебе благаєм: дай щасливе їм життя,-<br/>Твоя воля хай з'єднає їх на многії літа!
### Куплет 3
Підкріпляй їх, Боже милий, в горю їх не залишай,<br/>І Святого Духа силу завжди Ти їм посилай.<br/>Хай вони уже віднині в згоді, в радості живуть,<br/>Боже, у земній долині Сам Заступником їм будь!

### 541_Не знаю я ні дня, ні ночі
### Куплет 1
Не знаю я ні дня, ні ночі, <br/>Коли Спаситель мій прийде, <br/>Коли Його побачать мої очі, <br/>Коли той день прийде.
### Куплет 2
Вже чути кроки Господеві, <br/>Навколо страшний буревій. <br/>Поправ же світло в свому каганцеві, <br/>Молись та в вірі стій.
### Куплет 3
Чи буде сонце ще світити, <br/>Чи, може, в темряві нічній, <br/>Коли почую, - буду голосити: <br/>«Гряди, о, Спасе мій!»
### Куплет 4
Тепер я бачу Ісуса <br/>Очима віри на землі,<br/>А там тоді на Нього подивлюся <br/>У ангельській хвалі.
### Куплет 5
Прийде Ісус Христос, я знаю, <br/>Зберіг я Його Заповіт. <br/>Прийде той Бог, Якого я чекаю <br/>Уже десятки літ.
### Куплет 6
Я буду прославляти Бога <br/>Тепер і там у небесах<br/>За те, що Він спасти мене вподобав <br/>У молодих літах.
### Куплет 7
Чого ж ти журишся, мій брате? <br/>Чого сумуєш в почуттях? <br/>Радій, радій, бо хоче тобі дати <br/>Господь вінець життя.
### Куплет 8
Не знаю я ні дня, ні ночі, <br/>Та знаю: Скоро Він прийде! <br/>Тоді Його побачать мої очі, <br/>Його вся Церква жде.

### 266_Не сумуй ти, душе дорогая,...
### Куплет 1
Не сумуй ти, душе дорогая, Не журися, а радісна будь! <br/>Життя краще тебе дожидає: Любить всіх нас Господь, не забудь
### Куплет 2
Уповай ти на Господа Бога І частіше молися в тиші, <br/>То затихне у серці тривога, І одержиш спокій для душі.
### Куплет 3
В світі хвилі бушують, як в морі, Вітер страшно і дико шумить; <br/>Але глянь, як ласкаво в тім горю На тебе твій Спаситель глядить.
### Куплет 4
Тут терпіти уже нам недовго, - Ми готові стоять в боротьбі;<br/>Перейдем у житті труд і горе, І ввійдемо у вічний спокій.
### Куплет 5
Пристань тиха усіх нас чекає, Бурних хвиль і тривог там нема; <br/>Краще сонця Господь там сіяє, І для вірних там радість свята.
### Куплет 6
Не сумуй же, душе дорогая, Не журися, а радісна будь: <br/>В небі наша Країна святая, -Всі спасенні спокій там знайдуть!

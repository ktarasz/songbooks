### 918_Надходить ніч, темніє неба край
### Куплет 1
Надходить ніч, темніє неба край,- Зостанься тут, мене Ти не лишай! <br/>На світі сумно так самотньо жить,- Побудь зі мною в цю вечірню мить!
### Куплет 2
Минають швидко тут життєві дні, Й нема в них втіхи,- смутки лиш одні, <br/>Одна журба, та горе, та відчай... Побудь! Мене самого не лишай!
### Куплет 3
В мою Ти душу, Господи, ввійди! Живи у ній, надію в ній збуди! <br/>Надхни її до справ Твоїх святих... Побудь зі мною в хвилях цих сумних!
### Куплет 4
Не в громі й блиску в серце Ти зійди, А з тихим вітром завітай туди! <br/>Тривогу й сумнів віддали, розвій! Побудь зі мною, Спасе любий мій!
### Куплет 5
Мене любив Ти, як малим я був; Ріс і грішив я, а про те забув, <br/>Що на хресті Ти ввесь мій гріх затер... Моя Ти втіхо, не відходь тепер!
### Куплет 6
Твоя підпора кожного часу Мені потрібна, як хреста несу; <br/>О, поможи, і руку мені дай! І в боротьбі мене не покидай!
### Куплет 7
Життя з Тобою легко перейду, Переживу і горе, і біду;<br/>Й зустріну смерть спокійно й радо я... Будь при мені, надіє Ти моя!
### Куплет 8
Коли почну я в вічність перехід - Освітлюй путь Ти в потойбічний світ, <br/>Й веди мене, аж зникне тінь землі, І будь зі мною в тій хвилевій млі.

### 829_Настала ніч, затихло всюди
### Куплет 1
Настала ніч, затихло всюди, Заснув святий Єрусалим. <br/>Схиливши голову на груди, Христос сидів і учні з Ним.
### Куплет 2
Він їм сказав про хресні муки, Про смерть Свою їм говорив. <br/>І біль сердечної розпуки Спливав з Його пророчих слів.
### Куплет 3
І на чоло Христове світле Вже виступав холодний піт. <br/>"Прийміть і їжте - це є тіло І кров пролита за весь світ.
### Куплет 4
Скорбить душа моя до болю, Бо всіх вас ворог розжене. <br/>В цю ніч, воістину говорю, Один із вас продасть Мене".
### Куплет 5
Та встав Петро: "О, Боже, мушу Сказати правду, і скажу:<br/>Хоч зрадять всі Тебе,- Я душу мою за Тебе покладу!"
### Куплет 6
І відповів йому Син Людський: "Чи можеш ти Мій хрест нести? <br/>Не проспіває півень двічі, Як тричі відречешся ти.
### Куплет 7
Та хай не мучить вас тривога, За смуток радість Я віддам. <br/>Я йду в далекую дорогу, Щоб місце приготовить вам.
### Куплет 8
В домі Отця ясні оселі, Коли прийде наш смертний час. <br/>Там дні щасливі, дні веселі Й життя там вічне жде всіх вас.
### Куплет 9
Після зими дає Бог весну, А після ночі день дає.<br/>Я завтра вмру і знов воскресну, І всім вам дам життя Моє.
### Куплет 
Не бійтесь, діти, світу злого, Не забувайте слів Моїх. <br/>А в Мене віруйте та в Бога,- Я світ весь грішний переміг".
### Куплет 
Ще ніч була, ще спало місто,- Свою Божественну сівбу <br/>Христос скінчив і урочисто Пішов на смерть і на ганьбу.

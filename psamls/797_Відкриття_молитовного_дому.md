### 797_Відкриття молитовного дому
### Куплет 1
Відкриття молитовного дому Хай освятить сьогодні Бог Сам, <br/>Щоб Христова тут Церква у Ньому Все зростала в духовний теж храм. <br/>Хай євангельську правду Господню Сповіщають в нім слуги Христа; <br/>Хай тут завжди, ось так, як сьогодні, Виявляється віра свята!
### Куплет 2
Хай знайдуть в цьому домі спасіння Всі ті душі, що блудять в гріхах! <br/>І щоб правди святої насіння Розсівалося в людських серцях! <br/>Хай молитви святим фіміамом Тут з відкуплених ллються сердець <br/>До небесного Божого храму, Де у славі царює Творець!
### Куплет 3
Хай бринить в цьому домі хваління Полум'яних духовних псалмів! <br/>За дароване Богом спасіння Хай подяки підноситься спів! <br/>Хай же дім цей навіки посвятить Сам Отець, Син і Дух Твій Святий! <br/>Хай духовно Бог Церкву збагатить, Щоб і дім, і народ був святий!

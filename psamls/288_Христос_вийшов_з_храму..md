### 288_Христос вийшов з храму.
### Куплет 1
Христос вийшов з храму з учнями Своїми, І сів на Оливній горі,- <br/>Скорбними словами, святими устами  Учив своїх любих друзів.
### Куплет 2
«Скажи нам, Учитель, останнєє слово, Ще доки Ти з нами живеш, <br/>Скажи нам, Учитель, коли те все буде, Коли Ти судити світ прийдеш?»-
### Куплет 3
-У світі почуєте чутки воєнні, Бо встане народ на народ, <br/>І будуть недуги, і голод, і помір, І братськая кров потече.
### Куплет 4
І зменшиться віра, погасне надія, В серцях охолоне любов, <br/>І многії люди тоді поблазняться, Проллють неповинную кров.
### Куплет 5
Коли ви гидоту побачите в храмі, То знайте, що Суд при дверях, Вважайте, щоб двері для вас не закрились, Держіть ви світильники в руках.
### Куплет 6
Великеє горе охопить всю землю, І страшнії муки прийдуть, <br/>Тоді скажуть люди: «Падіть на нас гори!» Та гори на них не впадуть.
### Куплет 7
У тії хвилини бажатимуть смерті, Та смерть від людей відбіжить...<br/>І хто в той час буде на даху, чи в полі, Нехай він додому не спішить
### Куплет 8
І сонце померкне, не дасть місяць світла, І зорі із неба спадуть; <br/>І мертві воскреснуть, земнії народи Прийдуть на Божественний Суд.
### Куплет 9
З небес прийде в славі Син Божий на землю І буде, як сонце, сіять;<br/>І зібрані діти побачать Ісуса, І в радості будуть стрічать.

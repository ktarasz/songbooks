### 811_В багряниці Син Божий
### Куплет 1
В багряниці Син Божий, в терновім вінці, <br/>Міцно зв'язані зморені руки. <br/>Скільки втоми, страждання на світлім лиці, <br/>Скільки жалю до всіх, скільки муки...
### Куплет 2
Та не тілом лиш терпить Спаситель за нас, <br/>Хоч ганебні й жахливі знущання. <br/>Страшні муки душі - знати в той скорбний час, <br/>Що не всі приймуть Боже спасіння.
### Куплет 3
Погляд Сина до грішних любов'ю горів, <br/>Серце ніжно усіх пригортало. <br/>Та лиш дехто цю Божу любов зрозумів, <br/>Грішні люди Ісуса розп'яли.
### Куплет 4
Так томився Спаситель і тяжко терпів, <br/>Беззаконний світ з Бога сміявся. <br/>Та за тебе, мій друже, Він вмерти схотів <br/>Він за тебе на муки віддався.
### Куплет 5
Друже мій, не відкинь ти любові Христа, <br/>Не забудь Його щире бажання! <br/>О, прийми ж ти спасіння, яке Він придбав, <br/>Оціни Його муки й страждання!

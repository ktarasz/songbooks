### 336_Як скоро час біжить
### Куплет 1
Як скоро час біжить невпинно! Пройшли вже тисячі років,- <br/>І так час нинішній пролине Услід забутих вже родів. <br/>Так в вічність день за днем стремиться, Не залишає і сліда. <br/>Життя на крилах мов несеться: Прийде і наша вже черга.
### Куплет 2
І наші всі земні діяння: Труди, турботи, марнота - <br/>Немов десь зникнуть у безодні Подібно мрії, що пройшла. <br/>Пощо ж на світ ти цей родився І стільки переніс страждань? <br/>До чого ум твій все стремився? Щоб статись  жертвою червам?...
### Куплет 3
Земнеє щастя, привид зрадний, Держав тебе завсіди в тьмі: <br/>Забув, що порох ти нікчемний- Є перехожим на землі. <br/>Та є за гробом життя краще, Воно не знає лічби днів, <br/>А що ж тебе там дожидає? Про це ти думав вже, чи ні?

### 564_Весь в ранах
### Куплет 1
Весь в ранах при шляху я довго так лежав, Томився, біль терпів і плакав, і страждав. <br/>І думав я в собі, в тузі невисловимій: О, де ж моя рідня, де близький, де любимий?
### Куплет 2
Багато мимо йшло, але не кожен з них Бажав мене спасти з болючих ран моїх. <br/>Хтось наче вже й бажав,- його ж таємна сила Марою марноти від мене в даль манила.
### Куплет 3
А іншого лякав вид ран і стогін мій; Мене вже огортав смертельний буревій. <br/>Уже вуста мої помітно завмирали, В байдужливих очах вже сльози застигали.
### Куплет 4
Знайшовся лиш один, котрий не зміг пройти, -Він сльози втер мені рукою доброти. <br/>Хоч він мене не знав, та, сповнений любові, Своїх старань доклав до ран моїх і крові.
### Куплет 5
Обмив, перев'язав, вживаючи бальзам, Привіз мене у дім, і турбувався сам.<br/>І голос я в душі почув неповторимий: "Ось хто рідня тобі, хто близький, хто любимий."
